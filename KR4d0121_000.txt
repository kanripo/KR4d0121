# -*- mode: mandoku-view; -*-
#+TITLE: 灌園集
#+DATE: 2015-08-24 23:55:19.175961
#+PROPERTY: ID KR4d0121
#+PROPERTY: BASEEDITION WYG    
#+PROPERTY: JUAN 提要
<pb:KR4d0121_WYG_000-1a>¶
欽定四庫全書　　　　　集部三¶
　提要¶
　灌園集二十巻　　　　　别集類二(宋/)¶
　　　　(臣/)等謹案灌園集二十巻宋吕南公撰南公¶
　　　　字次儒南城人宋史文苑傳稱其於書無所¶
　　　　不讀於文不肯綴緝陳言熈寧中士方推崇¶
　　　　馬融王肅許慎之業(案熈寧中科舉所用乃/王安石三經新義及字)¶
　　　　(説非馬融王肅許慎之學此語殊為乖/妄宋史荒陋此亦一端謹附糾其謬)剽掠¶
<pb:KR4d0121_WYG_000-1b>¶
　　　　臨摹南公度不能逐時好一試禮闈不偶退¶
　　　　築室灌園不復以進取為意元祐初立十科¶
　　　　薦士中書舍人曽肇上疏薦其不事俗學安¶
　　　　貧守道堪充師表廷議欲授以官未及而卒¶
　　　　陳振孫書録觧題稱南公欲修三國志名其¶
　　　　齋曰衮斧將成而南公卒書亦不傳惟其子¶
　　　　郁編次遺文為三十巻然刋板久佚流傳遂¶
　　　　絶僅存抄本吕次儒集一巻惟録麻姑山詩¶
<pb:KR4d0121_WYG_000-2a>¶
　　　　二十四首福山詩一首及錢鄧州不燒紙鏹¶
　　　　頌義鷹志龍母墓三篇盖後人從宋文鑑及¶
　　　　麻姑山志抄撮而成十不存一今據永樂大¶
　　　　典所載裒輯薈萃篇帙尚夥謹依類排次釐¶
　　　　為二十巻雖不必盡符原數視世所傳本則¶
　　　　賅備多矣南公與汪秘校論文書自言於列¶
　　　　莊六經百家十八代史因文見道沈酣而演¶
　　　　繹之私心自許謂文學之事雖使聖人復生¶
<pb:KR4d0121_WYG_000-2b>¶
　　　　不得廢吾所是惟當勒成一家俟之百世又¶
　　　　曰堯舜以來楊馬以前與夫韓栁之作此某¶
　　　　所謂文者若乃塲屋詭偽刼剽穿鑿猥冗之¶
　　　　文則某之所耻者必若黄河泰山峻厚髙簡¶
　　　　渾灝奔注與天地齊同而日月不能老之者¶
　　　　此某之所以究心今讀其集雖所言不無過¶
　　　　夸然其覃精殫思以力追秦漢要亦毅然不¶
　　　　惑於俗學者也乾隆四十六年九月恭校上¶
<pb:KR4d0121_WYG_000-3a>¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR4d0121_WYG_000-4a>¶
灌園集原序¶
劉夢得嘗稱瀟湘間無土山無濁水民乘是氣往往清¶
慧而文吾鄕麻源地氣殊異江山炳靈視瀟湘間為不¶
足道近時人物磊落相望其位于朝光顯者固多而隱¶
於韋布卓立傑出如灌園先生者世未必知之曾子固¶
獨愛重其文謂麻姑秀氣世不乏人豈虛言哉先生㓜¶
而警敏力學不倦於書無所不讀發為文章雄深浩渺¶
自成一家羞同舉子軰綴緝陳言氣象萎苶迎合有司¶
<pb:KR4d0121_WYG_000-4b>¶
之好熙寧初嘗預薦試春闈不利退而築室灌園不復¶
以進取為意益務著書講道發揮聖賢妙旨且借史筆¶
褒善貶惡垂世立訓遂以衮斧名所居齋先生所養如¶
此視一第得失奚足為輕重耶元祐中在朝諸公交口¶
稱薦欲命以官而先生不幸蚤世咸用䀌傷余先君昔¶
與之遊備知其賢每嘆南城豪傑之士如李㤗伯王補¶
之及先生其才皆有大過人者而所享皆不永泰伯補¶
之雖得卑位則旋而死先生且未及仕造物者何奪之¶
<pb:KR4d0121_WYG_000-5a>¶
速殆難以理推蓋命也夫先生姓吕氏諱南公字次儒¶
其子郁亦有學問能世其家收拾先生遺稿編成三十¶
巻紹興壬戌余領漕江右廵行到鄉郁携以見訪且屬¶
為序欲傳不朽因循乆未暇作後二年移憲浙部不逺¶
千里以書來請益堅義不得辭於是乎書南豐符行中¶
序¶
#+PROPERTY: JUAN 目録
<pb:KR4d0121_WYG_000-6a>¶
欽定四庫全書¶
　灌園集目錄¶
　　巻一¶
　　　五言古詩¶
　　巻二¶
　　　五言古詩¶
　　巻三¶
　　　五言古詩¶
<pb:KR4d0121_WYG_000-6b>¶
　　巻四¶
　　　七言古詩¶
　　　五言律詩¶
　　巻五¶
　　　七言律詩¶
　　巻六¶
　　　七言律詩¶
　　　五言絶句¶
<pb:KR4d0121_WYG_000-7a>¶
　　　七言絶句¶
　　　詩餘¶
　　巻七¶
　　　議¶
　　　論¶
　　　序¶
　　巻八¶
　　　序¶
<pb:KR4d0121_WYG_000-7b>¶
　　巻九¶
　　　記¶
　　巻十¶
　　　書¶
　　巻十一¶
　　　書¶
　　巻十二¶
　　　書¶
<pb:KR4d0121_WYG_000-8a>¶
　　巻十三¶
　　　書¶
　　巻十四¶
　　　書¶
　　巻十五¶
　　　書¶
　　　啟¶
　　巻十六¶
<pb:KR4d0121_WYG_000-8b>¶
　　　傳¶
　　　頌¶
　　　贊¶
　　　銘¶
　　巻十七¶
　　　雜著¶
　　巻十八¶
　　　雜著¶
<pb:KR4d0121_WYG_000-9a>¶
　　巻十九¶
　　　墓表¶
　　　墓誌¶
　　　墓誌銘¶
　　巻二十¶
　　　墓誌銘¶
　　　祭文¶
