# -*- mode: mandoku-view; -*-
#+TITLE: 灌園集
#+DATE: 2015-08-24 23:55:19.259151
#+PROPERTY: ID KR4d0121
#+PROPERTY: BASEEDITION WYG    
#+PROPERTY: JUAN 卷四
<pb:KR4d0121_WYG_004-1a>¶
欽定四庫全書¶
　灌園集巻四　　　　　　宋　吕南公　撰¶
　　七言古詩¶
　　　和得茶雜韻¶
衰翁脾病怯飲茶不但嗜酒成雄夸夜長晝短讀書苦¶
佇待雞鳴愁日斜秋蔬搜腸酒正惡踏爐火慢煎雙脚¶
偶然接得西安角險欲衝塵送髙閣沉吟却憶陳公子¶
慣在京華看貢篚䝉山顧渚建溪春花乳清泠徧知味¶
<pb:KR4d0121_WYG_004-1b>¶
今來下國深秋景酒厚花稀心未醒盱水中&KR0893;亦試烹¶
豈須奔走揚州井¶
　　　延陵行¶
莫愛傾城名名髙禍將作莫嫁多才郎才多情義薄君¶
不見季倫不保緑珠命長卿終負文君託豈如延陵廡¶
下賃舂人無色無才貧且樂¶
　　　烏翩翩行¶
烏翩翩魚漉漉陂湖漫漫浮窮肉貧民疫死屍且壊冡¶
<pb:KR4d0121_WYG_004-2a>¶
兒忍看熏墻屋桐棺一寸無錢置亦可躶埋難乞地繩¶
攣簀載肩負&KR1053;暮夜間關來此棄哀號數聲淚淋瀝歸¶
掩柴荆鄰寂寂官家政令如文王日月不為盆下光¶
　　　黄茅行¶
黄茅䬃䬃天垂雺夜宿野亭行旅共看看燈火問他鄉¶
聽說艱虞各悲痛早年轉貨河東北亦熟淄青渉梁宋¶
民生富裕利源寛所至如家忘勒鞚晩來凶札作饑饉¶
首尾七春荒播種已知人物俱流亡秖有室廬齊歇空¶
<pb:KR4d0121_WYG_004-2b>¶
迴旋却走嚮淮浙併值紛紛歎飢凍積屍狼籍臭相兼¶
無異爛魚藏暑甕去秋關陜穀將稔踐嚼忽驚黄䑕衆¶
正憂飛輓負洮岷敢論倉箱稀食用昨聞王師又南伐¶
熊羆十萬臨諸洞荆潭五嶺皆宿兵日費千金誰運送¶
閩州旁助早成乏何况匹夫圖竊弄三川迢遞未得歸¶
懸想詎能餘賦貢獨稱江國久豐足游歴如今愁更重¶
旱傷水剥疫癘頻何處商㕓猶佚縱囷京少食但蕭屑¶
冦盜乗虛還扇動一宵此地漫安身萬里故園難入夢¶
<pb:KR4d0121_WYG_004-3a>¶
喓喓雞唱侵枕脚淡淡曉光穿屋縫去矣東西勿復言¶
文臣方獻昇平頌¶
　　　遲晚行¶
少年踴躍希卿宰遲晚徒思老江海吾道淹衰髪漸凋¶
壯圖銷鑠田今買文苑鋒鋩稍収戢醉鄉朋舊多攜解¶
唯有憤世嫉邪心自計終天不能改¶
　　　嗚呼行為閩冦屢動州郡無兵而作¶
君不見熙寧宰相經綸苦不肯養兵累神武多時州郡¶
<pb:KR4d0121_WYG_004-3b>¶
罷招軍欲責耕民為戰伍詔書一日下九天守令宣布¶
周鄉田十家嗟吁百家和父子握手悲殘年干戈不與¶
鋤耰雜此道幾迴輪厯甲未能井牧似三王何用匆匆¶
謀混合輿情有幸聞旒扆斂鼓収旗防怨謗爾來下國¶
稍自安其奈兵防已頽毁大城有兵不千百小城更少¶
幾許力一夫竊發數縣驚坐恐飢癯皆盜賊承平久矣¶
稱繁富儒生枉被髙談誤同聲敷奏盡哀矜引手施行¶
皆耗蠹居不得寧輯財安能充裕嗚呼争得畧如開元¶
<pb:KR4d0121_WYG_004-4a>¶
姚宋之民人萬里東南開夜户¶
　　　别離¶
東家賣兒價何卑西家棄婦聲更悲得錢未足三日飽¶
既别豈有歸來時山如髙城路如線迴首難言淚盈面¶
螻蟻溝渠處處同短長不復能相見¶
死别離未如生别苦綢繆恩意無窮處忽作乖違成陌¶
路非縁官誅與私刼忍令棄置隨童妾夷齊不可人人¶
學爭得腹空無悚懾生别苦此苦無盡期百年泉下亦¶
<pb:KR4d0121_WYG_004-4b>¶
銜悲娶婦養兒畏不早何知此日難相保¶
　　　貧婦歎¶
昨日良人死窮獨糧空子幼身自哭賣衣葬罷急謀嫁¶
富翁立待封居屋夫妻寒賤恩亦深縗麻終制非無心¶
飢腸雷鳴無可奈禮法雖存何足賴¶
　　　教學歎¶
卑卑窮生無令圖偶開濁眼窺字書村田子弟念筆札¶
邀請稟訪同師儒逺防鬭訟習詭訐近就財利評侵漁¶
<pb:KR4d0121_WYG_004-5a>¶
行身便事世所幸先王教道徒迂疎君不見官家設庠¶
校俊士羅冠裾亦工細麗茍榮禄誰復髙逺稽墳謨本¶
期教學敦風俗今如附子充飢腹¶
　　　勿願夀¶
勿願夀夀不利貧祗利富君不見生平齷齪南鄰翁綺¶
紈合雜歌鼔雄子孫奢華百事便死後祭葬如王公西¶
家老人曉稼穡白髪空多缺衣食兒孱妻病盆甑乾静¶
卧藜床冷無席¶
<pb:KR4d0121_WYG_004-5b>¶
　　　壯士膽歌¶
非災非祥何所出迴天轉地成慌惚蓬萊金曜急食昴¶
矯矯霜虹横貫日帝尊萬乗勿致威大兵如火無所施¶
擒龍扼虎無所尅手引存亡纔頃刻事無今古用則靈¶
用時天下毛髪驚能將義勇發至誠壯士之膽君勿輕¶
　　　恩讎必報歌¶
蘇相東歸施不妄欒公得位言何壯恩讎必報真丈夫¶
不茍而已焉知餘浮生百嵗飄風速胡為顧慕甘侵辱¶
<pb:KR4d0121_WYG_004-6a>¶
道之至實先吾身紛紛毁譽何足聞¶
　　　西風¶
西風一夜颼颼動冷觸病身増疾痛卧聽促織不成眠¶
起望明星還内訟十年客路過秋色五畆故園停嵗種¶
學如觀海祗自竒文似屠龍竟誰用情知至足在飽煖¶
何事低心隨薦貢桀溺從初豈有官接輿却是能歌鳯¶
今雖未借邯鄲枕昔曽屢歎南柯夢哿矣歸哉有近期¶
㑹將物我分輕重¶
<pb:KR4d0121_WYG_004-6b>¶
　　　渇虎¶
九月十月霜漫漫壙埌南野如羣邊東風已作凍未解¶
日月曉望皆璚田岡陵焦枯澗壑竭草木性命俱沈緜¶
彪家於時若為處掩擁敗葉方閒眠陽輝中天穴户暖¶
起坐嘿毣喉方涎虛腸未充多譛士怒掌久斂悲盜泉¶
黄河泰山深且茂恨不休止蘄安全熬然宅此取飢渇¶
焉用武勇聲名傳側聞近便長松塢十頃池塘停滀古¶
不勝積潤在鱗蟲浩有餘波沾畎畆尾搖伊昔諱凶檻¶
<pb:KR4d0121_WYG_004-7a>¶
腹滿願今同鼴䑕世間遇合無必然平行静視皎日前¶
嗟來懇惻尚不就避逐刺促渠為賢主人若不開文籞¶
歸卧幽林待天雨¶
　　　乞士歌¶
天下大辱無過乞忍能餓死不終日空瓢曲杖行復嗟¶
髙楹厚壁他人家風蓬蓬雨臿臿夜投野廟眠枯葉世¶
上艱難有此時强顔豈是相師法從來詬罵多言乞僮¶
客受之猶噎鬱今日同行富者孫末年禍福誰能必¶
<pb:KR4d0121_WYG_004-7b>¶
　　　關關春樹鶯¶
關關春樹鶯晨哢不知久似欣融和景樂得飛鳴友可¶
憐天性喜朋類肯念同羣雜譽咎年年日暖風暄時園¶
林無處無芳菲髙翔俛啄足自適焉用戚促勤追隨君¶
不見花間栁下紛紜後擘彈揮丸少年手䝉籠枝上驚¶
急來不及吚嚶已分首世間利害難預期尠少徳義多¶
姦欺雁奴傷損雉媒飽儕輩豈不交傾危古人惡熱曽¶
吹虀莫近王丹墓畔啼¶
<pb:KR4d0121_WYG_004-8a>¶
　　　讀文塜銘¶
長沙進士何襟靈辭源浩瀚如翻傾十五年間聚文藁¶
得三千紙封為塋自憐意氣頗足惜題作文塜仍鑱銘¶
富哉言章有如此恨不盡見空傳名吾聞人文乃儒效¶
用之佐治王化成五帝三王實推濟孔孟憂世存書經¶
真儒不作世已異文士所說非所行趨時治已兩不振¶
奮筆多是圖生榮唐文舊録二萬巻于今大半歸漂零¶
昌黎河東幸存顯自外寸片誰與稱故知辭藻貴遭遇¶
<pb:KR4d0121_WYG_004-8b>¶
身後紙札皆勞形當年不用更埋聚傷嗟此似秦儒坑¶
　　　石井大雨¶
雲垂四山潑墨濃風怒發屋茅遮空征人不安紙盖下¶
猛雨迸射郵亭中厩兵色動牽馬出惟恐摧壓傷儀同¶
吾衣敝薄未免濕今夜何處還張烘¶
　　　古人¶
古人已往知無奈猶被後人興蠧壊前亦人焉後亦人¶
患自口强心不逮揚雄比孟必有辨馬卿慕藺良足怪¶
<pb:KR4d0121_WYG_004-9a>¶
未充志氣徒好名醇醪豈不因糟胾¶
　　　君益惠竹杖¶
衰來病衆難推盪日覺筋骸非壯長百畆鋤耘致苦辛¶
萬端應接皆牽强稀曽起處鐘漏盡多是歸時星月朗¶
滿腹經綸一意閒墾田頭緒重新講偶逢過客語文字¶
突兀破壊如夢想太息諸書不救飢幾曽貨利微能倣¶
故人憐我晚愁瘁委曲相寛三復兩卒嵗嘗分蔽骭衣¶
方春又贈扶身杖修飂一竹信瑰特知自何山精産養¶
<pb:KR4d0121_WYG_004-9b>¶
數節包絣鶴脛連碎花黝糾彪皮爽提攜宛勝氷玉滑¶
頓卓便同金石響野老生看每問名耕兒熟見仍私奬¶
未諳黄鉞端許制久慣青藜饒俗狀靈夀杖堅負曳勞¶
朱藤飾偽功程枉何如得此清峭幹本與雪霜争氣象¶
舊谷遺根未陸沉末年遇主成真賞已將蠟屐作游伴¶
更共文簦為静黨測渡無憂石澗淹助跳肯畏泥坑廣¶
時修疆畎便指畫自牧雞豚誰放蕩差可攓蓬訊髑髏¶
豈徒闢野披榛莽傾危屢濟功轉積安穏利征吾濫享¶
<pb:KR4d0121_WYG_004-10a>¶
輒莫飛飛向葛陂要當受侮敲原壤古人五十徇鄉禮¶
我為困窮聊早上畫㦸彤弓且勿思蒼顔荷蓧西村丈¶
　　　代木工言¶
　　　　歐陽子作啄木辭嫉世俗室廬無制善乎其¶
　　　　為激之言也余以為啓之者不令而引之者¶
　　　　不遜然後力之者劇焉是則財豪之罪宜先¶
　　　　匠師之罪可恕於是代木工言¶
願君勿斵木工手請斵財户眼與心時平力贍侈不徹¶
<pb:KR4d0121_WYG_004-10b>¶
有見必欲相摹臨試言賤工目所擊竊竊富室清溪潯¶
偶來公府證訩訟適見棟宇雄深沉歸損多貲換堂室¶
唯恐壯麗微差參逡廵子弟到京國新值器服夸如今¶
買真購法不議價持還逞詫爭歌吟一家矜尚一鄉慕¶
自此籍籍師奢淫當時溪西鄙樸老頗出厲語聊譏侵¶
為言人生倚衣食繁手未必加淳音百年榮落豈易保¶
身後志業須勝任華榱不可孕金穀盛服幾許忘釡鬵¶
不見聲容赫赫家晚來衰謝無遺簮乃公營求嗣孫毁¶
<pb:KR4d0121_WYG_004-11a>¶
弓劔往往同芒針人情䕶近不庇逺厲語一出爭詬擒¶
况我孱微食技業得不骩靡依餘隂區區小材盖如此¶
天下誰與制尺尋安得髙梯切閶闔上叩帝膝敷誠忱¶
盡取人間富財户免使僣偪難㪺斟工手何辜可毋斵¶
自然風定無驚林¶
　　　奉和内翰太中臘雪出郊長句¶
冬風雖饕少霜霰一雪偶嚴飄臘旦初驚雲物稍悽慘¶
更覺天威能變換翰林太守方出郊去指登髙作榮觀¶
<pb:KR4d0121_WYG_004-11b>¶
崩騰逼眼忽無盡皎潔映懐成極絢從前温燠自迷舛¶
到此雱涼誰計算下看平路尚稀微逺望諸峯先片段¶
虎頭巖側山腰半羃䍥薄煙占午㸑傳聲賔從暫紆餘¶
命酌聖賢同欵緩飛花滿席不須拂小大入腸寧復亂¶
山隂安道今在否更欲扁舟破瀰漫¶
　　　立春雪凍有懐道先賢良展誦臘除見寄長篇¶
　　　輒反其韻為詩奉寄¶
先春一雪何易消南山驟見青岧嶤餘寒忽作雨氷怪¶
<pb:KR4d0121_WYG_004-12a>¶
似有隂沴相呼招第堂晨興乍出户畏泠須鬢不敢撩¶
還歸書邊擁鑪坐想像悠逺情慅忉念君幽懐繞嵩少¶
如鏡對物皎莫逃乗髙北望三十六只見衰朽連平皋¶
心隨歸雁身欲去又寫佳句傳鳴嗸縑圖遥遥郡閣迥¶
髙詠盡日行周遭無人屬和巻自滿蚊蚋詎可冠靈鼇¶
自來耕野寄病叟珠玉偶許麻囊韜空山寂歴時一諷¶
爽爽不覺驚骨毛當年只是說蘇李後此豈復論劉曹¶
嗟乎歩武已誤髙蹄涔不録滄海濤東風浩蕩官酎饒¶
<pb:KR4d0121_WYG_004-12b>¶
不善酩酊虧二豪¶
　　　和道先南城逢相工¶
古人往矣說可傳顯以悟者其為賢周侯樹立囹圄餓¶
蔡澤飽足四十年知之窮通信已妙降此抵乞食與錢¶
貪䛕末俗滿吻涎一中百否紛可憐吾徒自斷休問天¶
書冊讀盡頭蒼然功名分比橐裏弦且飲美酒飼豚肩¶
　　　和次道村田歌¶
蠶蛾已撤明年卵蠶婦乍閒嫌夜短圃柘無端長宿根¶
<pb:KR4d0121_WYG_004-13a>¶
潭蘆不住抽新管時哉樂矣犂鋤伴箬笠圑團麻袴輭¶
日出離家日入歸豈論歩武如輪轉强丁屢歎牽車逺¶
稚子或訶鳴犢緩暴雨晴雨忽蓊然相驚不覺耕皋晚¶
老翁踞坐抵掌談奬借専勤譏懶散草衆當爭第一耘¶
塍髙勿厭重新剗中天節近香醅綻篘面色如人面𧹞¶
里巷齊歌競渡聲人人錢在雞巢滿¶
　　　賣帚翁¶
霜日倒芒梢&KR0008;筠勞束勒斷送山野村叅陪塵土役價¶
<pb:KR4d0121_WYG_004-13b>¶
卑徒易售用貴安可得人間糞穢日以多翁負帚秃當¶
奈何¶
　　　老樵¶
何山老翁鬢垂雪擔負樵蘇清曉發城門在望來路長¶
樵重身羸如跛鼈皮枯亦復汗淋瀝步强遥聞氣嗚咽¶
同行壯俊常後追體倦心煩未容歇街東少年殊傲岸¶
和袖髙扉厲聲喚低眉索價退聽言移刻纔䝉酬與半¶
納樵収直不敢緩病婦倚門待朝㸑¶
<pb:KR4d0121_WYG_004-14a>¶
　　　山中即事寄上知縣宣徳¶
一錢重丘山斗粟輕糞土昔聞豐年樂今識豐年苦東¶
家米粒白如銀西家稻束大於鼓再三入市又負歸慇¶
懃減價無售主刀机縱在屠伯痩盃勺長閒壚婦去了¶
無蹊徑近甘肥只有呻吟厭寒暑相傳城邑尚牢落村¶
野蕭然安足數鄙夫自分為儒生坎壈薄佑來蠶耕言¶
章自昔枉用力債簿幾許能除名連旬暴露顔面黒彌¶
月菜茹腸肚青原田常恐不遇嵗及此遇矣當何成昨¶
<pb:KR4d0121_WYG_004-14b>¶
日鄰翁諮種播相與竹下團團坐共嗟衰暮值艱難未¶
覺豐登勝飢餓望天窅邈叵致詰得令賢明聊爾賀不¶
馳幹𨽻擾租輸更秉公心憫鹽課何鄉巨惡不手斂有¶
處宿姦皆膽破且勿恤失得且毋論福禍但願令尹住¶
三年錢重物輕猶可過¶
　　　麻姑道中¶
山翁種樹不差擇桃李無窮雜松柏風吹陽和入芳根¶
萬白千紅映蒼碧猴藏鳥啄人恣窺桃李實熟無完枝¶
<pb:KR4d0121_WYG_004-15a>¶
由來未可論堅脆松柏材成斧斤至¶
　　　道先賢良寄示長篇輒此酧和略希一笑¶
閉門却埽未足髙遇酒輒醉豈其豪窮山終歲擁書坐¶
澗谷曷日興雲濤浮沉非工俗子惡只與筆硯為朋曹¶
流年侵尋路婉娩鏡裏已復驚蒼毛作為文章世不用¶
似對婦女論鈐韜欲陳肝膽自薦進恐類衆蟻觀連鼇¶
嘗聞聲氣有求應此日寂寞誰相遭當歌無和亦已矣¶
豈意或有憐悲嗸陳侯嵩丘降靈士傳世事業師夔皋¶
<pb:KR4d0121_WYG_004-15b>¶
有官未得斷國論昭代尚把浮名逃陔蘭芳香月桂老¶
静卧感古成憂忉題詩逺寄巧及我稍比陳敵輕兵撩¶
龎㳙疎輭孫臏銳勝負不待明占招惟當釋耒往共飲¶
不必皎潔分桀堯¶
　　　夜聞¶
夜聞黥徒歎行苦傳檄馳符渺無數霜晨雨夕常疾驅¶
鬼魅豺虎何山無寢興順時豈不欲簡書可畏鞭刑毒¶
儒譏冗食知謂誰我非浪費官家粟¶
<pb:KR4d0121_WYG_004-16a>¶
　　　内翰太中以某伏謁郡齋特賜長句謹和拜酬¶
寒人氣象寒於氷聞有嘉運無由乗陽和吹噓品彚生¶
燕谷凍瘁漠未驚年華四十盱畔城慣處涸竭忘流盈¶
六張五角長合并百慮一得嗟何曽鳴悲自昔起不平¶
苦調往往抽毫成窮衰到處難得朋坐使見笑蒼蠅聲¶
心知俗譽不足榮分死枯槁羞逢迎由來極晦亦小明¶
不在壹鬱居蠻荆翰林先生天下名風裁如鑑初無情¶
偶然誤許筳與楹重言既出衆懦興譬彼卧蟄因雷醒¶
<pb:KR4d0121_WYG_004-16b>¶
恩文撫接曲盡誠更剡薦牘辨玖瓊匹夫有獲萬口稱¶
此世不復投清泠正恐疎濶如樊英¶
　　　送何齋郎赴選¶
書堂四顧皆蒼山禽魚樹石煙雲間紙編屢絶筆屢鬜¶
十載一瞬忘青綸誰令忽憶南薫關盡箠打馬鳴鑣鐶¶
春風桃李紛妖嫺辭家大笑涕不潸由來磊落羞窮跧¶
下位亦足惠寡鰥乗田委吏不敢閒以日自愛維孔顔¶
當今俊傑登朝班㧞擢杞梓披榛菅君能忼慨露豹斑¶
<pb:KR4d0121_WYG_004-17a>¶
豈比嘿嘿貪食孱果哉往矣歩勿䟂仕以行義賢可攀¶
僕姑百中初滿彎書堂静坐尻狂癲¶
　　　過界山館¶
界山館下平街路行客無窮朝接暮十年二十四迴過¶
每覺人煙不如故初尋此地謁髙士㕓里讙愉忘迫遽¶
固嫌餓子辱閭閻乃有善人尸管庫歌聲酒氣等閒滿¶
魚尾彘肩容易具半無賔客味羣書盈耳只聞論富庶¶
一來奔走繞淮汴髙士亦趨城市去南蹄北轍不可留¶
<pb:KR4d0121_WYG_004-17b>¶
雖有暫經難久住前冬適自故園出忽見瘡痍變其處¶
豈能糠粃保黄台乃忍溝渠疊童孺官條既改驛亭破¶
儒者不存書屋蠹蕭然巷陌但荒埃聽説流亡不知數¶
昨朝又自劔池返遭值故人車馬駐相看問訊十年間¶
涕淚沾襟如水注當時飽腹今半殍近歲朱顔多已腐¶
一盃雖舉屢噫鳴永夜不眠猶恟懼哀哉天運不易識¶
安得各齊金石固凌晨復過髙士門迴首荆榛帶霜露¶
　　五言律詩¶
<pb:KR4d0121_WYG_004-18a>¶
　　　信眼¶
信眼成吟歩虛廊遶幾回見雲侵月去聞雨趁風來羣¶
動悄已息煩襟相次開慇懃謝涼氣少為挫蚊雷¶
　　　急雨¶
急雨抛砂響驚風伐鼓過漏從孤館永愁入病身多輾¶
轉思鄉井依稀夢薜蘿得他莊叟罪憂熖日焚和¶
　　　平雲閣¶
髙閣與雲平超如近玉京未須論峻絶聊用壓崢嶸看¶
<pb:KR4d0121_WYG_004-18b>¶
雨諸村白乗風百里清途人豈知此拍額望丹楹¶
　　　寄㣲之¶
末俗矜鄉舉先生尚滯淹門人能頌述羣小或憎嫌舊¶
學時方用新書日以添隂霾雖拍拍㑹解見圓蟾¶
　　　和酬道先雪中見寄¶
空館雪霏霏孤懐不可為綈袍正藍縷布褐强參隨想¶
望壚間酒支持席上詩念君將逺適宛轉萬重思¶
　　　歲宴¶
<pb:KR4d0121_WYG_004-19a>¶
嵗宴仍遷徙蕭然背客堂聽雞吹宿火騎馬踏晨霜世¶
味寧皆惡吾生有底忙奴僮亦相笑歸計只他鄉¶
嵗宴知何事低徊戀醉鄉衰殘三十老岑寂五更長識¶
字初無益醫愁未有方一盃寅夘舉天下又兼忘¶
　　　小港書事三首¶
破屋照山坰山民問筆耕日無賔接戯夜厭鼠横行被¶
服煙埃色呻吟老病身不知齊魯士甘此欲何成¶
溝澗横三面岡巒匝四隅滿門牛宿留刺耳鳥喧呼造¶
<pb:KR4d0121_WYG_004-19b>¶
請難通謁經過易失途鋤犂有餘暇歌鼓宴官奴¶
夢想驚冠盖糟糠繼祖孫多財新得友善訟舊成㛰䇿¶
士吞并說門風楚撻痕飲酣尤壯浪潛聽亦消魂¶
　　　向火¶
八月淮南地輕寒已中人病夫嫌冷褐敲火乞烏薪體¶
暢寧須酒神和不讓春養生聊自適何必問時辰¶
　　　送及之丞公¶
先朝賢御史風彩九州欽嗣子傳家法孤芳映士林忠¶
<pb:KR4d0121_WYG_004-20a>¶
良常在我便佞不關心得慶宜䝉福時清豈陸沉¶
　　　金秀才歸¶
書來動鄉思歸興偶幡然故國輕一别綵衣閒八年星¶
霜親鬢上文字客燈前此意終難詰西風滿耳蟬¶
　　　日日¶
日日聽鐃鼔坊衢送死頻豈能悲此事爭願作歸人邑¶
屋兒孫衆山墳草樹新去來應迭代渠獨淚沾巾¶
　　　淵老¶
<pb:KR4d0121_WYG_004-20b>¶
淵老真髙簡能逃世外襌青山如故友白髪任流年卭¶
竹五六節梵文三四編無人知此味冷坐小窻前¶
　　　鄰老¶
鄰老今亡矣誰猶辨短長隙駒沈迅影石火掩孤光錯¶
寞悲新事淒迷想舊狂朔風原上草歸夢見松霜¶
氣槩平生事耝耰滯故林得無尊道性長有貴儒心躁¶
暴村田酒粗疎欵乃吟暮年乖此約誰使永差參¶
　　　送人遊邊二首¶
<pb:KR4d0121_WYG_004-21a>¶
六月洮河上驚飈雹似拳遊人方仗䇿元帥已開邊京¶
觀酋豪肉軍儲府藏錢參謀如有取常武在周篇¶
我愛王忠嗣兵威萬里横只知精士馬不忍幸功名四¶
印無矜色三邊有肅聲未知誰願此徒用送君行¶
　　　病起¶
病起興蕭蕭餘魂次第招悽酸攻意氣衰朽入風標納¶
帶驚腰緩移梳恨髮凋何心希此世只合順無聊¶
病起南榮下初寒仰日温坐頑知力困視慢覺神昏避¶
<pb:KR4d0121_WYG_004-21b>¶
俗無長䇿沉思到故園人生乃如此㣲處共誰言¶
　　　衰病¶
衰病相侵早勞生得意遲兩腓初瘦後左耳半聾時已¶
取世上苦强將天下知只宜收散質偷惰學支離¶
　　　贈白¶
成童即學佛五十始披緇去髪有先後悟空無速遲游¶
雲經過雨淙瀑到清漪此意分明否人間不可思¶
　　　留題羅漢院愚軒¶
<pb:KR4d0121_WYG_004-22a>¶
紛紛偽飾日愚者乃賢歟好醜知誰論文章亦漫書蟻¶
來方棄智匠去莫尋樗秪有閒風月經過未忍疎¶
　　　奉和内翰太中殘春口占二首¶
久次蕭條郡髙情奈樂何鶯花三月促風雨一春多野¶
寺攜笻到幽溪飲褉過四郊田水暖駐節問新禾¶
緑隂槐栁院白日靜寥寥有句方髙詠無賔可屢邀獨¶
眠聞漏轉縱歩看絲飄結束東州計詩編問酒瓢¶
　　　曉作¶
<pb:KR4d0121_WYG_004-22b>¶
雨惡天光淡風髙晚氣清四簷喧急溜一枕厭寒聲世¶
慮漫沉想此心還不平搔撈下書榻坐對紙窻明¶
　　　同俊和賦禪悦長老此君軒¶
祇園無俗物軒為此君開但未為龍去何妨引鳳來法¶
中常住境天下後凋材豈復如遷客慇懃到處裁¶
　　　筍蕨¶
筍蕨吾山味風埃旅館心盃盤感時節魂夢解㕘尋爛¶
漫銷青紫横斜破玉金平生疎淡意飽足望家林¶
<pb:KR4d0121_WYG_004-23a>¶
　　　贈亨父次温伯韻¶
老未上青雲誰論徳行純有名傳郡國無食給冬春慣¶
見官徴債多應鬼笑貧豈能逃俗口坐作解嘲人¶
　　　卧疾¶
卧疾動淹旬搔爬滿爪塵已能忘飯食聊復畏冠巾風¶
雨驚新嵗鶯花待早春便無游覽分樽酒幸相親¶
　　　足疾¶
足疾在中年蕭衰只自憐徐行如敬長頑坐似逃禪欲¶
<pb:KR4d0121_WYG_004-23b>¶
適求新履相忘任故韉思山徒有興登頓豈能前¶
　　　亨父録示山齋即事五篇索和遂次其韻¶
齋閣得山棲蕭然萬慮遺此心終異俗吾道更同誰好¶
意慿琴寫衰顔取鏡窺窮通殊未定幽獨欲何之¶
有紅盃面酒無白髩間毛合世心雖淡論文氣轉豪迂¶
疎憐野叟蕭㪚敵兒曹免被南華笑憂時兩目蒿¶
榮利機關拙雲泉興味多豈同愚士窘自合聖人和斂¶
斂青氈舊酣酣白石歌故應消息有貧獨奈余何¶
<pb:KR4d0121_WYG_004-24a>¶
嘯傲村田景巾裾得所從壯圖因酒動睡思向書濃坐¶
見雲歸岫吟聞雨濺篷但無詩凖備何以謝情悰¶
榻為庸兒挂軒因好月開清風知曉暮徃事付塵埃喜¶
燕長褰幕嫌蛙屢洒灰山中樂如此腸莫等閒迴¶
